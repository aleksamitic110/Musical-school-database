Potrebno je projektovati relacionu bazu podataka koja će pamtiti sve informacije neophodne za podršku 
poslovanju jedne privatne muzičke škole koja organizuje nastavu za različite instrumente i uzraste. 

Škola zapošljava nastavnike koji organizuju individualne i grupne časove. 
U sistemu se pamte podaci o polaznicima škole. 
Polaznici mogu biti deca ili odrasli. 
Za decu se pamti jedinstveni broj dosijea, ime, prezime, datum rođenja, email adresa, broj telefona i podaci o 
roditelju/staratelju (JMBG, ime i prezime, adresa, kontakt telefon i email adresa). Za odrasle polaznike se 
pamti JMBG, ime, prezime, kontakt telefon, email i zanimanje. 
Svaki polaznik može biti prijavljen na više kurseva. Kursevi mogu da se odnose na instrumentalnu nastavu 
(u tom slučaju kurs je vezan za određeni instrument ili grupu instrumenata), vokalni kursevi (individualno 
ili horsko pevanje) i muzička teorija (pamti se naziv teorijskog predmeta). Za svaki kurs se pamti i nivo 
(početni, srednji, napredni). Takođe treba za kurs pamtiti i tip nastave (individualna ili grupna). Pri tome 
treba voditi računa da kursevi vezani za instrumentalnu nastavu i individualno pevanje se organizuju sa 
individualnom nastavom dok se svi ostali kursevi organizuju sa grupnom nastavom.  
Za svaki kurs se vodi evidencija o terminima časova. Termin se odvija u određenoj učionici, u tačno 
definisano vreme. Vodi se evidencija o prisustvu svakog polaznika za svaki čas, kao i o oceni za datu lekciju. 
Nastavnici mogu biti stalno zaposleni ili honorarci. Za sve nastavnike se pamti JMBG, ime, prezime, stručna 
sprema, email, kontakt telefon i datum zaposlenja. Za honorarce se dodatno beleži broj ugovora, trajanje 
ugovora i broj časova mesečno. Za stalno zaposlene nastavnike se pamti i radno vreme, kao i da li imaju 
status mentora. 
Svaki kurs vodi jedan nastavnik. Takođe, svaki nastavnik može biti mentor drugom nastavniku. Kursevi se 
odvijaju u prostorijama škole, koje se nalaze na više lokacija (filijala). Za svaku lokaciju se pamti adresa, 
radno vreme, kapacitet i opremljenost učionica. 
Na kraju svakog kursa polaznici polažu završni ispit. Pamti se datum ispita, ocena, komisija (nastavnici) koji 
su prisustvovali i da li je polaznik dobio sertifikat.
